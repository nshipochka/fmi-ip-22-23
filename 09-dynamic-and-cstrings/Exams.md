## Task 1
Напишете програма, която въвежда естествено число N. След това програмата трябва да въведе N на брой цели числа и да ги съхрани в динамичен масив, чийто размер е точно N. Нека S е най-голямото число, което се получава като сума от цифрите на някое от въведените N-числа. Програмата трябва да задели динамичен масив от масиви, в който за всяко 0 ≤ i ≤ S, масивът на индекс i трябва да съдържа всички числа сред въведените, сумата на цифрите на които е i. Накрая трябва да изведете на екрана получения резултат. При извеждането всеки масив трябва да се изведе на отделен ред: в началото на реда трябва да стои индексът му, следван от двоеточие (:) и след това елементите му.

```
Примерен вход:

8
0 5 12 7 14 10 108 0

Изход на програмата:

0: 0 0
1: 10
2:
3: 12
4:
5: 5 14
6:
7: 7
8:
9: 108
```

## Task 2
Напише програма, която въвежда от потребителя число N. След това програмата трябва да въведе от потребителя N на брой квадратни уравнения (a.x2 + b.x + c = 0). Едно такова уравнение се въвежда, като потребителят въведе коефициентите му a, b и c. Информацията за всички уравнения трябва да се запази в динамичен масив. След това програмата трябва да въведе число К, последвано от К на брой цели числа. Накрая на екрана трябва да изведете тези квадратни уравнения, за които е въведено поне едно число, което е тяхно решение. Изведете всяко такова уравнение само по веднъж. Редът на уравненията при извеждане няма значение.
